Hauki ja viina

Katonrajass’ kulkee hauki,
pahaa taitaa tarkoittaa!
:,: Kierrä pullon korkki auki,
ryyppy pedon karkoittaa. :,:

Pöydän alta ryömii lisko,
ilkein silmin tuijottaa.
:,: Ryyppy toinen naamaas kisko,
aistiharha lähdön saa. :,:

Vierustuolill’ istuu hylje,
pyrstö läpsii palleaas’.
:,: Kunhan vain et lasiin sylje,
mursu daamiks’ muuttuu taas. :,:

Pöydän päällä ammuu nauta,
maitoo koittaa tyrkyttää.
:,: Ryyppy neljäs, jumalauta,
maitohapot myrkyttää. :,:
